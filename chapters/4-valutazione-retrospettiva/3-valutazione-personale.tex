\section{Valutazione personale}
Al termine di questo percorso, posso esprimere grande soddisfazione per il lavoro svolto e per le conoscenze acquisite. 
Le mie aspettative si sono pienamente realizzate, e ho avuto l'opportunità di imparare molte cose nuove.

Come già menzionato, lo \textit{stage} rappresenta un'importante occasione per testare le proprie capacità 
e introdursi nel mondo del lavoro; un'opportunità che ogni studente dovrebbe poter sfruttare. 
Tuttavia, nel mio caso specifico, essendo già inserito nel mondo lavorativo da oltre cinque anni, 
non ho potuto sfruttare tutte le potenzialità offerte da questa esperienza. Avevo già acquisito esperienza 
nel lavorare in team, nel rispettare le scadenze e nella gestione del tempo. 
Pertanto, ho deciso di concentrarmi sull'apprendimento di nuove tecnologie.

Durante il mio percorso di studi, ho partecipato ad altri due progetti significativi: 
il corso di Tecnologie Web e quello di Ingegneria del Software. Queste esperienze sono state fondamentali, 
permettendomi di scoprire le mie vere passioni e orientarmi verso il futuro professionale nel campo dello sviluppo web.

Ritengo che il corso di studi seguito sia stato molto valido, fornendomi una solida base analitica e teorica. 
Tuttavia, avrei apprezzato la possibilità di sperimentare con un maggior numero di progetti e tecnologie diverse, 
per ottenere una formazione ancora più completa.

In conclusione, sono convinto che un percorso di studi come questo apra a un'ampia gamma di opportunità lavorative, 
offrendo la libertà di scegliere il proprio percorso professionale futuro.